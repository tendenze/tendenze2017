---
name: FAI
title: CULTURA E AMBIENTE
thumbnail: expo/fai.jpg
link: https://it-it.facebook.com/faigiovani.piacenza/
mail:
---

Il **FAI Giovani Piacenza** è un gruppo composto da una ventina di ragazzi di età compresa tra i 18 e i 35 anni, che mettono a disposizione il loro tempo, la loro formazione e la loro professionalità in modo volontario, per realizzare eventi e progetti che diventino momenti di convivialità e di riflessione sulla cultura e sull'ambiente a sostegno delle **attività di tutela e restauro del FAI Fondo Ambiente Italiano**.

Attivi da più di cinque anni, uniti dal comune desiderio di valorizzare quanto di bello e prezioso offrono la città e la provincia di Piacenza, **come gruppo FAI Giovani promuoviamo e offriamo volontariamente il nostro sostegno ad attività e manifestazioni di carattere culturale**. Consci della necessità di educare le nuove generazioni alla conoscenza e alla difesa del nostro patrimonio, tutte le nostre attività hanno come comune denominatore il desiderio di coinvolgere attivamente i ragazzi e i giovani negli eventi nazionali FAI, nelle iniziative proposte dalla Delegazione FAI di Piacenza e dai numerosi enti culturali locali e di promuovere la loro partecipazione diretta.

<a href="mailto:faigiovani.piacenza@fondoambiente.it">faigiovani.piacenza@fondoambiente.it</a>
