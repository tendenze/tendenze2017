In quei torridi giorni del giugno 2016 nel grande salone dismesso del Palazzo Ex Enel, in pieno centro a Piacenza, accadde qualcosa. Dopo tanti riusciti eventi per altrettante occasioni di scoperta e riscoperta di quegli spazi, nasceva finalmente un festival organico dedicato alla musica elettronica, alla sperimentazione e alla ricerca contemporanea intrecciata alla visual-art, offrendo al pubblico un'esperienza multisensoriale all'insegna della multimedialit√†, dei nuovi linguaggi e dello stupore. Da un'intuizione di associazione CrowsE20 nasceva XNL Festival, con l'acronimo programmatico Xplore New Landscapes. Esplorare nuovi panorami: una missione, un impegno, un marchio, un'estetica, un vestito, non solo sonoro, creato su misura di una location extraordinaria.

