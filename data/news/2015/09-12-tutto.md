---
title: TUTTO TENDENZE IN PALMO DI MANO
date: SAB 12.09.15
image: butterflies.jpg
---

Dopo venti giorni di duro lavoro, ecco che il nuovo sito è praticamente completo in ogni sua parte. Tenetelo d'occhio, perché fino all'ultima ora dell'ultimo giorno il Tendenze Festival è in continuo movimento. Ma intanto oggi, in concomitanza della conferenza stampa di presentazione dell'intero programma e di tutti i contenuti del festival, sciogliamo le le riserve su ogni dettaglio di Tendenze 2015.

<a href="/zip/TENDENZE_FESTIVAL_2015-CARTELLA_STAMPA.zip" target="_blank">**Scarica la cartella stampa.**</a>

18, 19 e 20 settembre. Ingresso gratuito. Cancelli aperti dalle 17.30 alle 2 (apertura anticipata alle 16 la domenica). Inizio live ore 18. Stand gastronomici e street food per vegani e carnivori. Due punti bar con analcolici, birra e cocktail. Oltre 20 bancarelle tra artigiani, associazioni, handmade, vintage, installazioni e interattività.

3 giorni per 82 proposte musicali su 4 palchi (62 concerti - 7 live hip-hop nel boschetto la domenica - 9 dj nel boschetto tra venerdì e sabato - 3 dj-set di chiusura al portichetto - 1 duo di batteristi di strada itineranti per tutti e tre i giorni). E poi ancora 1 afterparty il venerdì sera, 2 laboratori (giocoleria e acrobatica) la domenica pomeriggio, 3 presentazioni letterarie, 1 piccolo fulminante spettacolo teatrale.

**Passiamo rapidamente in rassegna le sezioni del sito utili per arrivare preparati alla tre giorni.**

* Nella sezione "Home" potete ripercorrere i passaggi salienti di queste settimane.
* Nella sezione "Line-up" potete guardare in faccia chi vi suonerà in faccia nei tre giorni del festival. Oltre 80 proposte musicali "cliccabili". Ad ogni "figurina" corrisponde una scheda informativa essenziale dedicata all'artista attraverso cui farsi un'idea di quello che potrete ascoltare e vedere dal vivo al festival.
* La sezione "Programma" è la più utile per orientarsi nelle tante proposte musicali (e non). Una tabella per ogni giornata, com mappa finale dell'area festival, per capire con un solo sguardo chi suona, in che giorno, a che ora e su quale dei quattro palchi. Tutto cliccabile per approfondire al volo ogni dettaglio.
* "Expo" è la sezione dedicata agli espositori. Associazioni, artisti, artigiani, vintage e molto altro ancora. Per ciascuna bancarella che troverete sul festival, ecco una piccola scheda descrittiva con un link per approfondire, dove possibile.
* Nella sezione "Extra" rientrano invece tutte quelle iniziative interattive, performative o a sfondo sociale che arricchiranno la proposta del festival. Installazioni, giochi, laboratori, angolo circense-giocoleria, un piccolo concorso, zona chill-out e altro ancora. Non vi faremo mancare niente.
* In "Foto" potete per ora riguardare gli album fotografici delle ultime cinque edizioni del festival, dal 2010 (anno in cui Tendenze si è accasato a Spazio4) al 2014. Quando avremo archiviato anche questo Tendenze 2015, compariranno qui le foto della XXI edizione.

Condividete. Passate parola. Fate girare il sito. L'abbiamo costruito apposta per voi.
