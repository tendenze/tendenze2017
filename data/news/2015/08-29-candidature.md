---
title: CANDIDATURE CHIUSE
date: SAB 29.08.15
image: candidature.jpg
---

Candidature chiuse, ovvero: quando il gioco si fa duro. Nella mail abbiamo archiviato le proposte di oltre sessanta band da fuori (dall'estremo Nord al Centro-Sud!), cinquanta band da Piacenza, decine tra dj, espositori e altre proposte. Un grazie grande così per la partecipazione e il grandissimo calore dimostrato. Stiamo vagliando ogni proposta con attenzione. Sarà durissima scegliere per riempire gli oltre 40 slot disponibili nel programma, che adesso ci sembrano così pochi. Non possiamo fare 10 palchi né un festival lungo una settimana. Chi sarà "escluso" si dovrà comunque sentire parte della famiglia. Tali, noi vi consideriamo. Tendenze è anche vostro. Anche di chi non sarà sul palco. E anche di chi sarà sotto. Di tutti. Questo è il Tendenze 2015 che vogliamo respirare. Sarà imperfetto, faremo errori, imprecisioni, d'altra parte è il primo della nuova (la terza) epoca e lo stiamo organizzando in un quarto del tempo che servirebbe. Sarà, ancora una volta, unico. Line-up fuori entro venerdì 4 settembre. Stiamo lavorando anche al nuovo sito. Sveleremo nei prossimi giorni la nuova grafica, che porterà la firma di un artista speciale. Insomma. Tutto sta girando a mille allora. Stateci vicino e caricatevi a molla. Let the rock go on!
