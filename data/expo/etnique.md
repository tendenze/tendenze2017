---
name: Marta Tricarico - Etnique
title: Marta Tricarico - Etnique
thumbnail: expo/etnique.jpg
link: http://martatricarico.wixsite.com/etnique
mail:
---

Quello che mi spinge a fare tutto questo? Passione, voglia di creare qualcosa con le mie mani e infine tanta, tanta soddisfazione.  
E capisci che si tratta di passione quando ti accorgi di aver comprato una macchina da cucire industriale e ti ritrovi a doverla scavalcare per raggiungere il letto, la sera. Nel 2010 ho fatto il mio primo mercatino, vendendo bigiotteria ad una festa nel campo sportivo di Rovagnate. E' stato quasi un gioco: un tavolo di plastica e un ombrellone.  
Piano piano ho sentito un trasporto che mi ha portata ad andare oltre, e ho iniziato a sperimentare prima con oggetti in pelle e poi con la lavorazione dell'ottone. Più il procedimento di costruzione è lungo e più appagamento ritrovo alla fine. Conto, nel futuro, di poter farne un lavoro. O meglio, un piacere!  
Non posso dimenticare di ringraziare la fantastica zia Wanda, che nei pomeriggi dopo la scuola elementare mi ha fatto conoscere ago e filo, e tutti i miei amici che mi supportano in questa esperienza.
