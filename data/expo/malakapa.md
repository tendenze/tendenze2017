---
name: Malakapa.undiavolopercappello
title: Malakapa.undiavolopercappello
thumbnail: expo/malakapa.jpg
link: https://www.facebook.com/malakapa.undiavolopercappello
mail: malakapa.undiavolopercappello@gmail.com
---

Malakapa.undiavolopercappello deve il suo nome a un simpatico incrocio tra dialetto napoletano (dove la mala capa indica una testa un po’ pazza) e lingua serba (in cui mala kapa significa piccolo cappello).
È una modisteria itinerante che scorrazza per le strade e le piazze d’Italia dal 2007 proponendo copricapo e accessori che vogliono valorizzare la parte più importante di ogni individuo: la testa!
Malakapa dà vita ad accessori dal design accattivante, puntando sull'artigianalità della realizzazione e sull'unicità di ogni pezzo. L'incessante lavoro di sperimentazione contempla anche il recupero e riciclo dei materiali più diversi: dalle coppe di vecchi reggiseni imbottiti al canapone delle lenzuola della nonna, alle galle trovate nel bosco.
In barba alla canzone serba che recita “è meglio che il cappello non ce l’ho, perché lì sotto sonnecchia il diavolo…”,  Malakapa ci invita ad adottare quel diavoletto dispettoso che si nasconde nel copricapo per scompigliarci le idee.
Adottate un diavoletto! Ce n’è uno in ogni cappello! 


