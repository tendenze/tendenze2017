---
title: LUNGA VITA A TENDENZE!
date: VEN 14.08.15
image: 1.jpg
---

Ventunesima edizione di Tendenze Festival, si apre la fase 3.0. Anche il terzo decennio, come quello precedente, parte con un cambio della guardia. Inizia un altro ciclo vitale per questa preziosa creatura, unica nel suo genere tra tutte le manifestazioni italiane dedicate alla musica originale e indipendente, all'"underground" e a tutto ciò che si potrebbe etichettare come "alternativo". Dopo i primi 10 anni della storica gestione Bacciocchi­Galli e gli altri 10 trainati da Nicola Curtarelli con associazione 29100/Airbag, in seguito alla vittoria del bando emesso dal Comune di Piacenza, ci proviamo noi, con due soggetti nuovi: associazione CrowsE20 e la "start-up" Leto, con la preziosa collaborazione di diverse associazioni e collettivi piacentini. Non taglieremo col passato, non ne avremmo neanche il tempo materiale. **Cercheremo di innescare qualche primo germe di rinnovamento mantenendo viva l'impostazione che il festival ha assunto negli ultimi anni, perché ci piace molto e siamo convinti che la formula sia tutt'altro che esaurita.** Tante band locali e dalle province limitrofe accanto a guest di respiro nazionale, con molti altri contenuti extra­musicali, perché ciascuno possa trovare la propria dimensione in ognuna delle tre serate.
